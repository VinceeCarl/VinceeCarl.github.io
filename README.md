# VinceeCarl.github.io
Vince Carl G. Abergos

# **ERASERHEADS**
Ang Eraserheads ay isa sa mga tanyag na Pinoy alternative rock na banda sa Pilipinas noong kasikatan ng alternative rock noong unang bahagi ng dekada 1990. Tinuturing ang Eraserheads bilang ang banda na nagbukas ng pintuan upang magtagumpay ang ibang bandang Pilipino katulad ng Rivermaya, Parokya ni Edgar, at Yano. Tinatawag sila kadalasan ng kanilang mga tagahanga bilang "E-heads."
![Eraserheads](https://images.summitmedia-digital.com/spotph/images/2021/06/08/eraserheads-song-meanings-640-1623156462.jpg)
Naglabas din ang banda ng ilang awitin ("singles"), album at EP na umabot sa numero uno. Mas hayag ito sa paglabas ng ikatlo nilang istudyo album, ang Cutterpillow, na umabot sa estadong platinum ng makailang ulit. Ang Eraserheads ang isa sa pinakamatagumpay na musikero sa kasaysayan ng Pilipinas na nagbunsod sa kanila sa pandaigdigang entablado. Dahil dito, iginawad sa kanila ang Taong Buwan (Moon Man) sa MTV Video Music Awards.
Matagumpay ang pagbenta ng kanilang unang album sa isang pangunahing record label, ang Ultraelectromagneticpop, inilabas noong 1993 ng BMG Records. Inihatid ng album na ito ang underground "college rock" scene sa pampublikong kamalayan. Hinggil sa malaking impluwensiya at ambag nila sa musikang Pilipino ngayon, kadalasang tinatawag silang "The Beatles ng Pilipinas."Noong 1997, nanalo sila sa 1997 MTV Video Music Awards sa Lungsod ng New York, Estados Unidos at nagkamit ang awiting "Ang Huling El Bimbo" ng parangal bilang Asian Viewer's Choice Award noong nakaraang taon.
